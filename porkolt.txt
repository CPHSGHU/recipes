Hozzávalók:
1 kg sertéslapocka
3 nagyobb vöröshagyma
1 fej fokhagyma
2 paprika
2 paradicsom
1 kanál zsír
só
bors
majorana
fűszerpaprika
őrölt kömény

Elkészítés: A húst felkockázom, a zöldségeket megmosom, apróra vágom.

A zsíron a vöröshagymát, és a fokhagyma felét üvegesre párolom egy kis sóval, majd beleteszem a paradicsomot és a paprikát is. Ha már nagyon elfőtte a levét, felöntöm egy kicsi vízzel, és hagyom hogy ez is elfőjön róla, majd megint öntök alá kicsi vizet, és teszek bele még sót, borsot, köményt, majorannát, majd megint kicsi vizet. Minél többször öntjük fel vízzel és hagyjuk elfőni, annál szaftosabb lesz a pörkölt. Ha ez a fűszeres hagyma már teljesen elfőtte a levét, akkor teszek rá pirospaprikát, összekavarom, majd a húst beleteszem. Fehéredésig pirítom a húst, majd ekkor felöntöm vízzel, és puhára főzöm.